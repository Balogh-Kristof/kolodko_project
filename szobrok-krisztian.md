vuk,

fökukac,

lecsó,

szomorú tank,






![Messenger_creation_CBA2316F-4A97-4EBC-BDA5-1A828CBC777A](https://github.com/user-attachments/assets/0c3c87ce-0cb2-40ac-8eb8-ce45851c85f0)

Dargay Attila, a Vuk című rajzfilm rendezője feltételezhetően soha nem gondolta volna, hogy filmjének második jelenete néminemű átirattal egy miniszoborban manifesztálódik. A rajzfilm második jelenetében Karak felviszi az elárvult Vukot a hegytetőn lévő barlangjába. Vuk szeleburdi, elkezd játszani egy pillangóval, lebukfencezik a hegyről, egy sziklából kiálló faág tartja meg, Vuk azon lóg. A filmben.. Kolodko valósága azonban egészen más..

Helyszín: Budapest, I. Erzsébet-híd Rudas fürdő mögötti sziklafal, a Rákóczi fejedelem forrás csoport tábla közelében.



![Messenger_creation_FED87B51-B71C-4F51-86CC-09344E739575](https://github.com/user-attachments/assets/a3429942-8122-4eaf-a38e-acc67b31081f)


Kolodko Mihály gyermekként imádta a Nagy ho-ho-ho horgász rajzfilmsorozatot, és amikor 6 évvel ezelőtt Ungvárról Budapestre költözött, tudta, hogy ennek a kapcsolódásnak és gyermekkori kedvenc sorozatának az emlékére - elmondása szerint a Nagy ho-ho-ho horgász rajzfilmsorozatból tanult meg magyarul - szobrot fog készteni. Ez a miniszobor lett a Főkukac, melynek végleges helyszíne egy hétvégi, gyermekével történt Duna-parti sétája során vált egyértelművé. És, hogy miért ide került a Főkukac..? A Duna és a halak csak egy „dobásnyira” vannak.

Helyszín: Budapest Bem rakpart, Batthyány tér és Lánchíd közötti útszakasz.



![Messenger_creation_C76B906B-0B04-4516-9F24-3D22C9F49613](https://github.com/user-attachments/assets/16180f61-5488-489e-bf56-a49af0fcf9ad)



Kolodko L’ecsó-patkánya egy nyári napon kibuggyant a semmiből, ahogy azt a Kolodko miniszobrok tenni szokták ugye. Vízközeli környezetbe került, merthogy a patkányok imádják a vizet/csatornát. Vizualitása hajaz a L’ecsó című amerikai animációs, Oscar díjas film főszereplőjére, feltehetően Kolodko gyermekei (és Kolodko is) imádták a filmet. Aztán, csak hogy még keressünk további párhuzamot: Kolodko eddig is szeretett kortárs művészek alkotásaira reflektálni, lásd például a „Libidó, avagy Lufikutya csonttal” minikompozíciót, a Jászai Mari téren található Halott mókus miniszobrot, vagy akár a Városligeti Piszoárt, és most sem tesz másképp. Kolodko most Bansky-zik. Bansky a világ legismertebb és egyben legtitokzatosabb utcaművésze. Hol itt a reflexió..? Bansky előszeretettel használja alkotásaiban a patkány motívumot, és köztudottan graffitizik. Kolodko patkánya is graffitizik. Mi pedig fotózunk. Hogy lássatok, kikapcsoljatok, adott esetben sétáljatok és keressetek miniszobrot az Erzsébet-híd budai hídfőjének egyik lábánál.

Helyszín: Erzsébet-híd budai hídfőjének Lánchíd felőli lába.




![20250214_153219](https://github.com/user-attachments/assets/31a16e6a-a205-4307-9c97-2de469d3c8fe)


Szomorú tank. Kinek mit jelent. Nekünk - Kolodko Mihály gyermek-lelkét vizionálva - egy cuki mesesorozat jószívű főszereplője, akit bár azért gyártottak, hogy bántson mese-Parlamentet, mese-Lánchidat, mese épített örökségeket, a Szomorú tank inkább összehúzza magát csőrét lehervasztva, kiváltva ezzel a mese-Parlament és a mese-Lánchíd barátságát.

A Szomorú tank egyébként a Batthyány tér villamosmegállójának közelében lévő kicsi, de annál erősebben a békére hajazó 56-os miniszobor.

Helyszín: Budapest Bem rakpart, Batthyány téri villamosmegálló közelében.
