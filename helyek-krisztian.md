![20250214_153306](https://github.com/user-attachments/assets/76f83af7-fba3-42d5-b5ca-ceb35778a857)

A plébániát 1390-ben alapították, de 1540-ben elpusztították a törökök. Újraalapítása 1687-ben történt meg, az anyakönyvezés pedig 1693-ban indult. Sinzendorf Vencel gróf 1626-ban az elpusztult plébánia alapfalaira emeletes házat építtetett, ezt 1720-ban Forstmayer Mátyás fakereskedő megvásárolta, majd kocsmát nyitott benne. 1724-ben Buda város tanácsa vette meg a telekkel együtt és Fiedler Henrik János kőművesmesterrel alakíttatta a házat toronnyal kápolnává és plébániává, amelynek szolgálatát a jezsuiták látták el, az egyre gyarapodó hívek számára 1740-ben kezdték meg a Szent Anna-templom építését, amellyel Hamon Kristóf építőmestert bízták meg. Az építkezést halála után özvegyének férje, a brünni származású Nöpauer Máté fejezte be 1761-ben.

A plébánosi tisztséget egészen a rend 1773. évi feloszlatásáig jezsuiták látták el, a rend feloszlatása után pedig az esztergomi főegyházmegye papjai (akik 1803-ig egykori jezsuiták voltak). 1787-ben a II. József által elrendelt plébániai határrendezés során Batthyány József esztergomi érsek a plébániát két részre osztotta. A déli (alsó-vízivárosi) részből külön plébánia jött létre a kapucinusok vezetésével.

A plébánia lakossága a 18. század végéig többségében német nemzetiségű volt, bár magyar és szlovák nyelven is elhangzottak prédikációk. Utóbbiak helye a Szent Flórián-kápolna volt.

A Víziváros és a plébánia területe Budapest II. kerületéhez tartozott, mely a budai Vár körüli városrészeket foglalta magában. Budapest határainak 1950. évi átrendezése során a Víziváros és egyben a plébánia területének északi része (a Csalogány utca, Margit körút és Bem József utca határolta terület) a budai hegyvidék felé jelentősen kibővült II. kerület része maradt, déli részét pedig (az addigi II. kerület nagyobbik részével együtt) az I. kerülethez csatolták.



![20250214_153918](https://github.com/user-attachments/assets/506091cc-9e84-4f46-b966-cc435f7a1223)



Buda török megszállása idején a katolikus hívek lelki gondozását a 17. század közepétől a boszniai rendtartományhoz tartozó ferences szerzetesek végezték, akik 1686 után a városban maradtak, sőt 1703-ban kolostor és templom építésébe kezdtek. A ma látható templom alapkőletétele 1731-ben, felszentelése pedig 1757-ben történt. A ma is látható barokk berendezési tárgyak többségét (oltárok, szószék és padok) a szerzetesek saját műhelye készítette.

Elkészült épületüket viszont II. József császár rendelete értelmében 1785-ben át kellett adják a Bécsből ide jövő, betegápoló Erzsébet-apácáknak, akik a kolostort kórházzá alakították. A „gyámolatlan betegeknek” szóló ápolási szolgálatukat egészen a kommunista diktatúráig, 1950-ben történt feloszlatásukig végezték. Akkor 69 nővérnek kellett távoznia. A diktatúra megszűntével, 1990-ben már csak néhányan térhettek vissza. A diktatúra éveiben a kórházban és a kolostorban idősek otthona működött, amelyet jelenleg Gondviselés Háza Idősek Otthona néven a Máltai Szeretetszolgálat vezet.

A második világháborúban súlyosan rongálódott templom külső homlokzatának megújítása 1971 és 1973 között,[1] a belső szakszerű műemléki restaurálása 1984 és 1990 között zajlott.[2] 2020-ra elkészült a templom alapos műemléki kutatásokon alapuló újabb külső rekonstrukciója, s ekkor a korábbi rózsaszín hatású homlokzat Szent Erzsébet kék ruhás alakját idéző acélkék színt nyert.[3] A templom alatt kripta van, ami azonban a Duna gyakori magas vízállása miatt nem látogatható.

A templomot 1989-től a budapesti német ajkú katolikus hívek lelkészsége is használja.


![20250214_153931](https://github.com/user-attachments/assets/3a7af53b-c23a-4103-bcea-5cdea995a672)

Alapítvány és korai évek
A Park Plaza International Hotels, Inns and Resorts-t szállodakezelő cégként és márkaként alapította 1986-ban, [ 1 ] Jonathan R. Read. [ 2 ] 1994-ben a Park Plaza International engedélyezte a Park Plaza márkanevet a "Park Plaza Hotels Limited" számára Belgiumban, Hollandiában, Luxemburgban, az Egyesült Királyságban és Izraelben történő működés jogával. [ 3 ]

A Park Plaza Internationalt az Olympus Real Estate részlege, az Olympus Hospitality Group vásárolta meg 1997 októberében [ 4 ] [ 5 ] A The Wall Street Journal szerint az ügylet részeként megalakult a Park Plaza szállodacsoport új anyavállalata, a Park Hotels International LLC. [ 4 ] A Park Plaza International akkoriban a Park Plaza és a Park Inn szállodaláncok tulajdonosa volt . [ 4 ] 1998 júniusában a Park Plaza International – a sajtóközlemény nem részletezte, hogy a Park Plaza International Hotels, Inns and Resorts vagy más jogi személy a Park Plaza International, LLC. - az Olympus Real Estate támogatásával ellenőrző részesedést szerzett az ausztrál tőzsdén jegyzett Kemayan Hotels and Leisure (KHL) cégben. [ 1 ] A KHL-t azonnal Park Plaza Kemayan névre keresztelték át – a cég neve is sokszor változott története során. [ 6 ] [ 7 ]

1999 júliusában a Park Plaza Worldwide, LLC [ sic ] megszerezte az art'otel márka 50%-át Dirk Gadeke-től. [ 8 ] 1999 közepén arról számoltak be, hogy a Park Plaza Worldwide újabb vegyesvállalatot alapított a JE Robert Companies-szel (JER), ahol a JER 80%-os részesedéssel rendelkezett a JV-ben. [ 8 ] [ 9 ] [ 10 ] Ezenkívül a JER opcióval rendelkezett a Park Plaza Worldwide 35%-ának megszerzésére. [ 8 ] [ 9 ] 1999 júliusában a Paris Park Plaza Worldwide bejelentette a Park Plaza Orleans Palace megnyitását is. A jelentések szerint ezt a szállodát a JER-rel közös vállalat vásárolta meg. [ 8 ] [ 9 ] [ 10 ]

2000-től Carlson vette át
2000-ben a Carlson Companies a Carlson Hotels-en keresztül (2018 óta Radisson Hotel Group néven ismert ) felvásárolta a Park Plaza Hotels & Resorts-t és a testvérmárkát, a Park Inn-t, és az Olympus Hospitality Grouppal közös vállalatot alapított: Park Hospitality. A Carlson és az Olympus magántőkealapot is alapított, a Radisson–Olympus Capital Partners-t, hogy szállodákat vásároljon és alakítson át a Carlson Hotels Regent vagy Radisson márkáira. [ 11 ] Szintén 2000-ben az Olympus Hospitality Group egy másik szállodaláncot, a Chalet Susse-t is felvásárolt, és azokat a Carlson versenytársa, a Marriott International által üzemeltetett Fairfield Inn by Marriott céggé alakította át . [ 12 ] Ugyanebben az évben a Park Plaza Worldwide, Read elnökletével, kizárólagos területi jogokat adott a Park Plaza Hotels Limited-nek (későbbi nevén Park Plaza Hotels Europe, majd PPHE Hotel Group ) a Park Plaza márka számára Európában és a közel-keleti régióban. [ 13 ] A Park Plaza International LLC, [ sic ] 2000 augusztusában egy másik szállodamárkát, a Rockresorts-t is felvásárolta , azonban a következő évben eladták. [ 14 ]

Carlson 2003-ban megvásárolta a Park Plaza és a Park Inn márkák fennmaradó részesedését az Olympus Hospitality Grouptól. [ 3 ] Ugyanebben az évben a Park Plaza Kemayan visszavásárolta a márkák ázsiai csendes-óceáni térségbeli használati jogait is. [ 3 ] A Carlson vendéglátó üzletágát 2017-ben Radisson Hotel Group névre keresztelték. 2019-ben bejelentették a Park Plaza új logóját. [ 15 ]



![20250214_160037](https://github.com/user-attachments/assets/a700d910-7311-4448-9b91-324d7346252a)
Helyreállítására a budapesti Duna-hidak közül utolsóként került volna sor. Sok vitát szült, hogy érdemes-e helyreállítani a régi hidat a régi helyen, vagy esetleg egy teljesen új hidat építsenek más vonalvezetéssel, végül Sávoly Pál modern külsejű, de az eredeti pilléreket hasznosító terve alapján, 1961 és 1964 között történt meg az újjáépítés. Sávolyék az új Erzsébet híd tervezése előtt az 1929-ben épült, majd 1951-ben újjáépült köln-mülheimi Rajna-hidat tanulmányozták a helyszínen, és a méretezési elvekről konzultáltak annak építőivel. Végül a magyar híd 63 méterrel hosszabb lett, azonos szélesség mellett.

Az eredeti megnyitási időpont 1964. november 7. lett volna, de végül november 21-én adták át a forgalomnak. A megnyitóra több tízezres tömeg gyűlt össze, majd vette birtokba gyalogosan a hidat; az eseményt a Magyar Televízió egyenes adásban közvetítette.[1]

A 6300 tonnás acélhíd 29 darab, egyenként 90 tonnás hídtagból áll, ezt a terhet alig több mint ezertonnányi kábel tartja. A kábeleket a Ganz–MÁVAG alvállalkozójaként a Magyar Kábel Művek gyártotta kelenföldi (Bp. XI., Budafoki út 60.) gyáregységében.[2] Az új híd közel tíz méterrel lett szélesebb a réginél, ugyanis a járdákat a függesztőkábeleken kívülre helyezték. Eredetileg irányonként két forgalmi sávval rendelkezett, két oldalon szintben elkülönített járdával, középen villamospályával, rajta komoly villamosforgalommal.

A villamosok dinamikus terhelése miatt azonban a híd lemezei repedezni kezdtek. Főleg emiatt szüntették meg a villamosforgalmat a 2-es metró elkészülte után.[3]

1972 során folyamatosan vágták vissza a járatokat: a 44-es és 67-es villamos csak a Keleti pályaudvartól indult, a 60-as villamos megszűnt, a 68-as is csak a Keleti pályaudvarhoz ment, és a 19-es villamos sem ment már át a hídon, helyette a Batthyány tér lett az új végállomás. December 31-én haladt át az utolsó villamos, 1973-tól már nem járt egy sem. 1975-ben távolították el végleg a vágányokat, ekkor kapott új szigetelést és felületvédelmet is a híd.

További felújítások voltak 1985-ben (új dilatáció, új kopóréteg, korlát-átalakítás), 1990-ben (járdaátépítés, külső kezelőjárda kiépítése, kábelbilincs-ellenőrzés és -csere, merevítőtartó külső mázolása), 1992-ben (kopóréteg-csere a teljes pályán), 1997-ben (kábelek és kapuzat felületvédelme), 1998-ban (szélső sávban új kopóréteg) és 2001-ben (mázolás, budai hídfőn új szigetelés és burkolat). A híd a villamos megszüntetése óta irányonként három sávos, a két oldalon szintben elkülönített járdával.

A híd későbbi díszkivilágítása 2009. október elején készült el,[4] és 2009. november 17-én, a főváros napján adták át hivatalosan. A japán nép ajándékaként a költségek felét Japán állta, a kidolgozást Isii Motoko japán tervezőnő végezte.[3][5][6]

A fővárosi hőgyűrű kialakításának részeként 2018–2020 között távhővezetéket szereltek a híd aljára.[7][8] (Emiatt a jelenlegi pályalemez a villamospályát már nem bírná el.)



![20250214_160045](https://github.com/user-attachments/assets/1c12316e-19b1-47a8-891c-d9b65c469e64)


A Gellért-szobrot 1904-ben készítette el Jankovits Gyula, a szent jobbjában ég felé emelt kereszttel, bal kezét szívén tartva szónokolva, lábánál a megtért vitéz kőből faragott szobrával. A szoborkompozíciót arra a helyre tervezték, ahol Gellért püspök vértanúhalált halt a pogány Vata-féle lázadás alatt. A szobor egyike az I. Ferenc József magyar király által adományozott tíz szobornak. Eredetileg háromméteresre terveztek, ezt később növelték meg hét méterre, hogy jobban elkülönüljön a hegy hátterétől. A szobor az 1901–1902-ben épült díszes lépcsősoron közelíthető meg az Erzsébet híd és a Hegyalja út irányából.




![20250214_160050](https://github.com/user-attachments/assets/3317836d-8ac7-40ac-9047-5a764a0dc4db)
Az emlékmű felállítása

Felállításáról a Budapesti Nemzeti Bizottság rendelkezett 1945 januárjában, alighogy Budapest ostroma véget ért. Alkotóját még ugyanebben a hónapban személyesen választotta ki Vorosilov szovjet marsall, a Szövetséges Ellenőrző Bizottság elnöke, de a rohamtempóban felépített emlékmű költségeit a magyar állam fizette.

Az országgyűlés 1945 szeptemberében törvénybe iktatta az emlékmű felállítását (1945. évi IX. törvény a Budapest főváros felszabadításánál elesett szovjet katonák emlékének megörökítéséről).

A munkát először a Honvédelmi Minisztérium, később az Építés- és Közmunkaügyi Minisztérium felügyelte, de Vorosilov személyesen is figyelemmel kísérte. Az általa kirendelt szovjet tanácsadók nyomására változtatták meg az emlékműnek a polgármesteri hivatal által kijelölt helyszínét, a Horváth-kertről a Gellért-hegyre, a méretét pedig 8-10 méterről csaknem 35 méterre.[4]



![20250214_160110](https://github.com/user-attachments/assets/9da2c45a-8760-4620-9acc-75e3789d4063)



1292-ből származó okirat említi először a Rudas gyógyfürdő forrásait az ún. alhévízi források között. Az Anjou-királyok korából ismert útleírások már „messze-földről keresett” gyógyforrásnak, és fürdőhelynek nevezték.[1] A telek a török hódoltság előtt a kalocsai érsek tulajdona volt. A mai fürdő közelében állt Szent Gellért-templom alapjait 1937-ben feltárták, és ugyanekkor egy fürdőmedence alapjait is megtalálták. Az eredeti fürdőt Ali budai pasa 1556-ban megkezdett munkálatokkal kijavíttatta, majd Szokollu Musztafa átépíttette, és Zöldoszlopos fürdőnek nevezte el. Evlija Cselebi részletesen beszámol a fürdőről úti leírásban:

A Zöldoszlopos hévíz leírása: (...) E nagy medence körül, a nyolc boltív alatt, nyolc darab hánefi mosómedence van. Elbűvölő, tiszta és szennytelen masszőrök is vannak ott, akik indigókék törülközőbe csavarják fehér testüket. A fülkékben a fürdőzők szolgálatára állnak, s kívánságuk szerint letisztítják őket. Ám ennek a hévíznek a vize mérsékelten meleg. (...) A öltözőterem fala kívülről négyszögletes, rajta egy zsindellyel fedett, nagyon széles hatalmas kupola van, amely alá ezer muszlim harcos is befér.[2]
A török uralom megszűnését követően a fürdő az Udvari Kamara birtokába került, majd 1703-ban I. Lipót császár és király adományozó levelével kísérten azt Buda városának ajándékozta. A Rudas gyógyfürdő így nemcsak a főváros, hanem az ország egyik legrégebbi, több mint háromszáz esztendős, ma is működő közintézménye.[1] Buda városa üzemeltetésre vállalkozóknak adta bérbe az igazgatást, akik 1794-ben ill. 1804-ben kibővítették az épületet.


A fürdő az 1850-es években
A 19. század elején már a Rudas a társasági élet központja volt, a gyógyudvarban zenekar játszott. Számos apróbb alakítást követően Offner Ferenc polgármester megbízásából Dankó József tervei alapján 1831-ben fejezik be fürdő átalakítását, átépítését. Buda városa a régi török fürdőhöz kád- és kőfürdőt építtetett, valamint egy 15 szobából álló „vendég-szállást” azaz szállodát is létesített, ebédlővel és biliárdteremmel. Ez a klasszicista épületegyüttes Budapest ostroma során elpusztult.

A fürdőbelépő 1831-től 24 krajcár és 1 forint 30 krajcár között mozgott, a viszonylag magas ár ellenére azonban jó kihasználtsággal működött a fürdő.

1866-ban újból átépítették a fürdőt, majd Buda városa saját kezelésbe vette. Az első intézkedések egyike az volt, hogy megtiltották a nők és férfiak közös fürdőzését.

1876-ban Ybl Miklós tervei alapján belül is átépítik a fürdőt és bővítik az ún. Dankó-szárnyat. 1883-ban a főváros átépítette a fürdőt, ekkor a törökfürdőt egybenyitották az akkor megépült gőzfürdővel. 1894-ben megnyílt a Rudas úszócsarnoka, melyet azonban csak a nyári hónapokban üzemeltettek, ugyanis a vendégforgalom a téli időszakban nagyon gyér volt. Úgy tervezték, hogy a fürdő iránti érdeklődés a szomszédos Erzsébet híd átadását követően ugrásszerűen meg fog nőni, azonban a látogatói létszám csak lassan emelkedett. A fürdő forgalma az első világháború alatti időkben érte el a csúcspontját, amikor már az éjszakai nyitvatartást is fontolóra vették. A nagy forgalomra való tekintettel 1908-ban a főváros közgyűlése határozatot fogadott el, a mindinkább elavult, helyenként több mint százesztendős részek teljes felújítására, amelyre azonban a világháború kitörése miatt nem került sor.[1] A látogatók elsősorban a fürdőrészt látogatták, az "Aranybárány" szállodát több lépésben átalakították.

Főváros közgyűlésének 1916. április 12-i ülésén határozatot hozott, hogy az akkori nevén Eskü-téri híd (ma: Erzsébet híd) építésekor feltörő Hungária forrás vizét palackozva is forgalomba hozza. A gyógyvíz közel 90 éven keresztül „Harmatvíz” márkanéven volt kapható.[3] Erre a célra a szálloda kevéssé kihasznált épületét ásványvíz-palackozó üzemmé alakították át. A változások elsősorban a földszinti szobákat érintették, amelyek egybenyitásával jött létre a töltőüzemrész. A korábbi lépcsőházat elbontották, szélesebb, új építésűvel helyettesítették. Új födém készült, új ablakok kerültek a régebbiek helyére. 1944 elején a pince és a földszinti részen félköríves vasbeton töltőrészt alakítottak ki, e változások mai napig megőrződtek.

1933-ban a Rudast gyógyfürdővé nyilvánították, 1936 szeptemberében a nők számára megszűnt a gőzfürdő, ugyanis a női napokon (heti három délután) alig 20-30 vendég volt, míg férfinapokon több mint 120. Az úszócsarnokot 1930-ig a férfiak és nők csak felváltva vehették igénybe. A főváros közgyűlésének 1936. június 26-ai határozata alapján a fürdő homlokzatának teljes felújítása kezdődhetett meg, valamint a Juventus kádfürdőkabinok számát 10 helyiséggel növelték. 1936. november 27-én a főváros közgyűlése hozzájárult a meglévő, és korábban már működő rádiumos kádfürdőhelyek számának hárommal történő kibővítésére, valamint külön orvosi kezelők létesítéséről, továbbá a szállodai helyek növeléséről döntött, a korábbiak felújításával összekötve. Így ez az épületrész immáron 23 szobával – hivatalos nevén is – „gyógyszállóként” működött. A munkálatok különböző ütemben, de összességében 1937 őszén fejeződtek be. Átadták mindezekkel egy időben a felújított étteremrészt is, ahol a főváros kívánalmainak megfelelően már az új diétás étrend dominált. Tervbe volt véve a műemlék jellegű kupolás csarnok, továbbá az egyes ivócsarnokok közötti összeköttetés megteremtése, de ennek megvalósítására nem került sor.

A Rudas épülete a második világháborúban súlyosan megsérült. 1951–52-ben Tőkés György tervei alapján a fürdőt újjáépítették, 1954-től 28 ágyas kórházi osztályt is létrehoztak. Ivócsarnokát 1965-ben adták át. Az uszodarészt 1986-ban Tóth Tamás tervei alapján állították helyre.[4]

2012-ben a fogadócsarnokot és az épület homlokzatát állították helyre. A homlokzatot és a tetőszerkezetet az 1800-as évek végi állapotnak megfelelően állították helyre, korabeli fotók és tervrajzok alapján.[5]


2014-ben a Rudas fürdő egy wellnessrészleggel bővül, melyben több új medence és egy szaunavilág kap helyet. A fürdő tetőteraszán egy termálvizes jakuzzit is kialakítanak.


![20250214_160615](https://github.com/user-attachments/assets/e3d5ad3c-1633-4c2e-9567-2de81a37ee15)

Régészeti feltárások
Bár királyi székhelyeink sorában Fehérvár és Visegrád után csak harmadikként szerepel, Magyarország számára mégis nagy fontossággal bír. Megismerése és feltárása a második világháborúban lebombázott és elpusztult korábbi neobarokk királyi palota helyreállítását megelőzően került sor 1948-1963 között. A régészeti kutatások során kerültek napvilágra a középkori királyi székhely föld alá temetett és ez időben már teljesen elfelejtett részletei, többek között a királyi kápolna és a lovagterem is.

Számos kőfaragványt, pompás töredékeket, művészeti értékeket is rejtett és óvott a föld mélye, így ismertük meg 1974-ben a ma már világhírűvé vált gótikus szobrokat is. Az újkori palota helyreállítása hosszas vajúdás után csak 1959-ben indult meg ténylegesen. A középkori erődrendszer helyreállításával párhuzamosan a Palota déli szárnyában kapott otthont a Budapesti Történeti Múzeum, magába foglalva a középkori épületrészeket, míg kiállításain az addig csak leírásokból ismert fénykorának leleteit ismerheti meg a látogató. A többi újkori épületszárnyba a Kortárs Művészeti Múzeum, a Magyar Nemzeti Galéria és az Országos Széchényi Könyvtár került, így az egykori királyi, kormányzati székhely nemzetünk kultúrájának vált tárházává. Az épületegyüttes, iszonyatos pusztulásaival és ismétlődő megújulásaival, hitelesen tükrözi országunk történelmét, nemzeti sorsunkat.

A középkori vár pontos helyét és eredetét illetően azonban vita alakult ki, amely a Pilis-kutatás témaköréhez kapcsolódik. Egyes kutatók szerint ugyanis a jelenlegi épületegyüttes nem, vagy nem teljesen azonos a korabeli várral, amely a mostaninál sokkal kiterjedtebb volt, és attól északra helyezkedett el.

IV. Bélától I. (Anjou Nagy) Lajosig
A tatárjárás után – 1243 körül – az újabb mongol betöréstől félő uralkodó, IV. Béla (1235-1270) az addig nagyrészt lakatlan budai Várhegy fennsíkját várfalakkal övezi. A városi kiváltságokkal felruházott település első lakosai magyar és német polgárok voltak, ekkor kezdik Buda, németül „Ofen” néven emlegetni. A régi Budát ezután Óbudaként különböztetik meg az új várostól. Az erődített városban még az Árpád-ház uralkodása idején királyi udvarhely, ún. „Curia” épült. Ennek helye mai ismereteink szerint nem határozható meg pontosan.

A mai palota helyén az első ismert épületeket a 14. század első felében emelték. Építtetője Károly Róbert (1308-1342) kisebbik fia, Anjou István herceg volt. A Várhegy déli platóján magasodó, öregtoronyból, dongás pincékből és palotaszárnyból álló, a kortársak által „István-várnak” nevezett épület uralkodói székhellyé történő kiépítését I. (Nagy) Lajos (1342-1382) kezdte meg. Bár a király első időben Temesvárott, majd Visegrádon tartotta udvarát, az 1360-as években a budai építkezések már előrehaladott állapotban voltak, amint azt a korabeli oklevelekből ismerjük. A palotát észak felé bővítették ekkor, ennek emlékét őrzi a gótikus királyi Várkápolna fennmaradt alsó szintje is. Az Árpád-kori erődrendszert is növelték, ekkor épült a Dunára néző keleti falszoros, valamint a folyóig húzódó, a víz felhordását biztosító és a kereskedelmi utakat illetve a kikötőt ellenőrző fal is.

